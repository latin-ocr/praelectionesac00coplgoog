586 PARS TERTIA Pam.. XXX.

mine satis cernitur, qui Scipionem tanquam Hercu.
lem alterum in secretum abducit, ut pariter Virtutis
voluptatisque praemiis propositis judicium sadat-
Frigidula tamen tota res evadit, cum propter imita-
tionem fabulae jampridem decantatae, tum quia sen-
tentiis deest simplex illa severitas ac gratia, quae in
Xenophontis narratione omnino elucent. Nam quod
ad Allegoriam ipsam pertinet, abesse eam prorsus
sine argumenti dispendio posse arbitror. Magis
certe ego moveor voce illa AEneae mediis in rebus et
perturbato animo edita,
Disce puer virtutem ex me verumque laborem,
Fortunam ex aliis—

quam si pulcherrimum Virtutis et Laboris et Fortunae
conventum, proprios habitus et colores prae se feren-
tium, quamvis ingenioso poemati intextum viderim.

1³1-ae caeteris autem qui hoc scribendi genere ad
philosophiam instituendam sunt usi, Cebetis Thebani
nomen enituit: cujus Tabulae, quanquam humanae
vitae pericula atque errores subtili satis artificio eam
referre judicem, tamen verae poeseos laudem invitus
dederim—utpote quae ingenium auctoris videatur
magis praedicare, et rem aenigmatis ritu trahere, quam
aut intimos animi sensus permulcere, aut commotos
dimittere. Hoc utique nomine commenta ejus rejice-
rem de Fortuna saxo rotundo imposita ; cum contra
Εὖὸαιμωία quadrato insistat. Ἐγκράτειαν autem et
Καρτερίαν sorores pari levitate fingit, summa in rupe
stantes„ manus benigne iis extendere qui adversam
viam scandunt, nonnihil etiam a praecipitio descen-
dere, eosque sursum ad se trahere.

Utcunque vero his et similibus delectari mens pos-
sit, nequaquam tamen hoc in eo genere voluptatis

 

 

 

