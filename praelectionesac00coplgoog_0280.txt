272 PARS SECUNDA Pur.. XXI.

inde sententiis accesserit pondus et gratia, quod ex
re et actione oriantur, et personae dicentis optime
conveniant, tum facillime quis cernet, si statim his
perlectis ad Hesiodi quaedam in eodem genere car·
mina se conferat. At simul cernet, quantum in tali
re ipsa vis ac veritas sententiarum, sine arte aut fa-
bulae deliciis, praestare poterit.

Pari itidem in laude habendus est HomeruS, quod
externas etiam imagines nobiliores fecerit, aliquid
prout occasio ferat inserendO, de numinis cultu ac
reverentia, aut invicta potestate, aut ’ justa ejus ob
scelera mortalium vindicta. Qualia sunt ista, in qui·
bus Patrocli currum pesti aquarum comparat, qua
longe lateque vastantur rura.

Ὡς δ’ ὑπὸ λαίλαπι πᾶσα κελαινὴ βέβριθε χθὼν
‘Hm' ὀπωρινῷ, ὅτε λαβρότατον χέει ὕδωρ
Ζεὺς, ὅτε δή ῤ’ ἄνδρεσσι κοτεσσάμενος χαλεπήνῃ,
m βίῃ εἰν ἀγορῇ σκολιὰς κρίνωσι θέμιστας,
Ἐκ δὲ δίκην ἐλάσωσι, θεῶν ὄπιν οὐκ ἀλέγοντες. ·
Ιι. Π. 384.

Deinde torrentis vim et fragorem consueta ver-
suum majestate pergit describere. Neque sane hoc
disertius ullum novi ἠθικοῦ illius exemplum, quod
ubique in Homeri poematis elucet; quandoquidem
vel ex maximis naturae miracuIiS, quae a caeteris fere
scriptoribus phantasiae modo gratia adhibentur, ali-
quid ille bonae frugis elicere amet, quae ad mentem
informandam et purgandos affectus valeat.

Atqui ea praeci puis apud Graecos et Tragicis et
Lyricis scriptoribus communis est lauS, ut summam
Dei reverentiam et metum profiteantur.

'Ex θεῶν γὰρ μαχαναὶ πᾶ.
σαι βροτέαις ἀρεταῖς,

 

