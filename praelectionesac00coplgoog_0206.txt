an„ XIV. DE AFFECTIBU S. 191

erectiore studio in rem aliquam incumbit, et spes»,
metuS, iras, gaudia, doloreS, odia, tanquam sua res
non aliena ageretur, huc illuc delata concipit.

Haec ut sentiam qui effecerit, non mediocri illum
facultate pollere dixerim: neque id arti obfuturum
existimo, si dubiis rebus et afflictis salutem tandem
afferat, et quorum pericula et labores spectantibus
obtulerit, eos demum incolumes et laetos dimittat.
Hujusmodi quidem voluptatem Tragoediae non esse
propriam, cujus vis terrore et luctu augendo cernitur,
criticis libenter concedam. Neque in verbi contro-
versia haerere juvat. Quod si naturae sit propria, si
sensus hominum pertentet, si mentem erigat inertem
et languidam, si nos cupere, sperare, dolere, laetari
faciat, minime eam poeticis finibus exulare jubeamus3
sed quamcunque induat formam, amplecti eam ultro
et fovere praestabit.

Et profecto si rem longius hic persequi expediret
quae ad postremam operis partem rectius pertinebit,
perfacile monstratu esset Tragoedorum opti mum
quemque, et Euripidem quidem ipsum ab Aristotele
Τραγικῶτατον appellatum, hujus quam vocat infirmi-
tatis nostrae ita rationem habuisse, ut plurimas exitu
felici fabulas condiderint3 nonnullis autem quae mi-
serrime exierunt, spei tamen solatium quoddam et
fortunae melioris futurae augurium praetulerunt: sic-
uti in Oreste, in OEdipo Colonaeo, in Hercule Furente,
etiam in Medea ipsa animadverti licet. Longioribus
autem in poematiS, cujuscunque formae fuerint, datur

id lectorum benevolentiae ac votiS, ut felix plerumque
evadat fortunae cursus.

J am vero quod principis alicujus viri fortunas nar-

 

 

