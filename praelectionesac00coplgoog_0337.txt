Pam. XXVI. DE AFFECTIBUS. aas

aut fastu denique verborum tumeant, et imaginum
plus justa multitudine luxurient.

H aec autem omnia ex eodem fonte repetenda duco,
imperita scilicet Pulchri Rectique imitatione, nulla
rerum ac temporum aut modi ratione habita. Nam
si ad vetustiora in hoc genere exempla revertamur,
praecipue in pretio fuisse constat, ut subobscurae fie-
rent sententiae, quo mentem auditoris accenderent
quasi et erigerent—tum ut breves et acutae, aculeo-
rum instar, aures ferirent—postremo, ut nova aliqua
comparatione, aut imaginum varietate ac pulchritu-
dine sensus reficere, et memoriae possent esse auxilio.
Hinc illa ab Asiaticis ferme omnibus usurpata, et
praesertim apud Hebraeos solennis parabola> forma;
cujus vim ac naturam accurate exposuit vir et He-
braicae poeseos et literarum omnium humaniorum
peritissimuS, quem hac ipsa ex sede quondam lo-
quentem mirata est juventus Academica, nunc om-
nes tanquam ducem in his studiis sequimur et prae-
ceptorem unicum.

Hoc nimirum auctore facile intelligitur, non di-
centi in animo esse ingenium suum his artibus prae-
dicare, sed hominum utilitati inservire; quos saepe
monitum grave ac serium praeterire usu venit, tan-
quam communem cantilenam, nisi vestitu quodam
ornetur non vulgari, et leporis aut venustatis speciem
prae se ferat. Quinetiam id plerisque contigit, ut
quae paullum a conspectu recedant, aut quae velo
quasi prius amoto intueri oporteat, ea mirentur ma-
gis, magisque in deliciis habeant. Quare totum hoc
praeceptorum genus pulcherrime a Solomone ipso ap-
pellantur “ Aurea poma in opere reticulato argenti.’'

Eandem ferme ad normam plurima sunt Soloni8‚

 

