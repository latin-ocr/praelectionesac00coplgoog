Passum. DE IMITATIONE. 129

sunt in Achilleide ita ad unguem expolita, ut supe-
rari vix queant. Deidamiae fabula fortasse ad eam
magis partem videatur pertinere, quae de affectibus
tractabit: habet tamen nonnulla quae et hic recte
adhiberi possint, quia indolem et mores adolescentium
et occultos quosdam animi flexus pulchre expediunt,

priusquam in violentos amoris aestus res erumpat.
Cujusmodi sunt illa,

AEaciden furto jam noverat una latentem ’

Deidamia virum, sed opertae conscia culpae

Cuncta pavet, tacitasque putat sentire sorores.
Acium„ Ι. 561.

Culpa vero illa erat, non laesae pudicitiae, sed quod
in virginum coetu virum passa sit diu impune versari.
Tum suavissimis aliquot interjectis versibus, quos
utpote proposito admodum convenientes, si per tem-
pus liceret, nequaquam praeterirem, ingressus primos
amoris et quasi prolusiones sic aperit.

Ipsa quoque et validos proferre modestius artus,
Et tenuare rudes attrito pollice lanas

Demonstrat, reficitque colos, et perdita dura
Pensa manu; vocisque sonum, pondusque tenentis,
Quodque fugit comites, nimio quod lumine sese
Figat, et in verbis intempestivus anhelet,
Miratur: jam jamque dolos aperire parantem,
Virginea levitate fugit, prohibetque fateri.

Acmm.. 1. 584.

Quantopere vero in descriptionibus veritati consulat,

sectando semper aliqua quae tardiorem effugiant
aciem, paucis adhuc exemplis comprobari volo. Viri

ferae impetum exspectantis affectus optime perhibet.

 

Venator longo motum clamore leonem
Exspectat firmans animum, et sudantia nisu
Tela premens: gelat ora pavor, gressusque tremiscunt;

K

---·-

 

