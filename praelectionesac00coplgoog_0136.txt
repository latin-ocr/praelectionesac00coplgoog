Ριειε ΙΧ. PARS PRIMA DE IMIT. 121

solet, non id uno et altero loco elucet, sed colligitur
potius ex toto cursu et quasi contextu poematis:
crebris fit evidens sermonibuS, consiliis, factis: ne-
que si quid uuquam in hac parte peccatum fuerit,
videtur id tam defectu ingenii evenisse, quam judicii
ac mentis vitio,

Quod vero nunc, ut antea, praecipue sequor est,
ut artem esse aliquam commonstrem in condendis
carminibuS, non dico optimam aut prae caeteris ad-
mirabilem, ingeniosam tamen, quae naturam animi,
et quicquid sive intus homo sentiat, sive ore ac gestu
profiteatur palam, tanquam imagine expressa referat.
Quod demum efficietur non si omnino abdita et lon-
ginqua conquiras, sed si deligas propria, quae si ra-
rius, uti nonnunquam fit, occurrant oculis, idcirco
tamen rara sunt, quia in unum dumtaxat vitae genus,

aut aetatem, aut fortunarum ac rerum habitum bene
conveniant.

Quod igitur ad notas morum proprietates et quasi
'communia lineamenta spectat—haud equidem diu in
vulgato orbe, multorum vestigiis jam contrito, versari

velim. Quare exemplis aliquot adductis brevi absol-
vatur quaestio.

Senectutem si quis requirat proprio habitu ac co-
lore praeditam, gravem sine severitate, sanctam, co-
mem, decoram, eandem vero loquaciorem paullo et
praeteriti laudatricem, et sicut corporis ita mentis vi-
ribus affectis jam et propemodum vacillantibuS, N e-
storem illum adeat Homeri, praesertim in Odyssea,
aut ejusdem Laertem—adeat egregios illos senes,

quos ad Graecum exemplar aut, quod fere eodem re-
dit, ad naturae normam effinxit Virgilius--Priamum

 

