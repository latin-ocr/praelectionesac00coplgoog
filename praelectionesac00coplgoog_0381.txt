Patr„ XXX. PARS TERTIA DE PHANT. 383

ac rationem volunt; et quicquid unquam de ortu,
connubiis, discordiis ac bellis Deorum somniari vi-
dentur Poetae, id olim sapientes excogitasse, ut veri-
tati naturae integumentum quoddam obtenderent.
Sic enim fore, ut vulgus magis admiratione capere-
tur; reliquos autem, quibus otium ac voluntas non
deesset, aliquid ad scientias Physicam atque Ethicam
pertinens studio et diligentia inde expetiturus: tum
veritatem ipsam sublato quasi velo patefactam, pul-
chriorem elegantioremque videri, quam si in propa-
tulo simplex et sine ornatu exstaret.

Utcunque autem res se habeat de Mythis veterum
Theologicis, certe ad longinquam vetustatem perti-
nent AEsopicae quae vocantur fabulae, quibus homi-
num vitia, erroreS, ineptiaS, quotidiana illa et do-
mestica mala depingi voluit scriptor, et nonnun-
quam acriter morderi. Neque satis mirari possum
quanta plerumque et gratia et lepore condita sit fa-
bula, et quam apte aperteque in mores hominum
conveniat. Quo etiam in genere perfectius nihil fuit,
quam Horatii sermo ille festivissimus de Muribus
rustico et urbano: quanquam ei rem uberiore filo
deducere placuerit, quam in plerisque scriptoribus
facile quis pateretur.

De his autem omnibus pariter animadverti licet,
rem seriam comiter etfitcete agi .· quare in duobus
hisce scriptoris opera omnis est ponenda; primum,
ut sententiam aliquam istis ambagibus dignam· in-
tendat3 deinde ut altius haec in mentem descendere
faciat, et parabola adhibita aut dilucidiorem reddat
aut Jucundiorem.

Nam si res suo pondere et auctoritate valeat, unde
contrahantur imagines parum refert. Quid enim aut

 

