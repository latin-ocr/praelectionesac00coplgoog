Pur„ XXX . DE PHANTASIA. 395

a translatis ad propria revertamur, et modo res ita
postulet, eandem post paullo repetamus imaginem,
aut in novam aliquam transeamus,

Quamobrem pulcherrimum ejusdem carmen ad
Pyrrham, in quo metaphoram bis relictam tertia
tandem vice ad finem revocat, tamen improbari aegre
patior quasi dictionis vitio laboraret.

Heu quoties fidem
Mutatosque Deos flebit, et aspera
Nigris aequora ventis
Emirabitur insolenS,
Qui nunc te fruitur credulus aurea,
Qui semper vacuam, semper amabilem
Sperat, nescius aurae
Fallacis! Miseri quibus
Intentata nites. Me tabula sacer
Votiva paries indicat uvida
Suspmdisse potenti
Vestimenta maris Deo. On. Ι. 5.
Atque haec demum sufficiant de Allegorico dicendi
genere: non quo rei copiosae atque eleganti satis me

fecisse contendam, quae jam in multorum libris diu
ac multum est disputata: sed ne inchoato operi per·

ficiendo tempus desit, ad reliquum poeticae artis in·
strumentum, a quo phantasiae vis potissimum visa
est pendere, omnino maturandum video.

 

