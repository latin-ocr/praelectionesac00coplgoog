Pam.. XXXIII. PARS TERTIA DE PHANT. 425

Atqui ut missa jam faciam miracula ipsa, et fa-
bulae quae narratur elegantiam aut suavitatem, mul-
tum etiam ex vetustate ipsa efficitur, quod in subsi-
dium artiS, sive in laudem potiuS, transit. Neque in
dubium venire potest, quin ita nati simne, ut mens
ad vetera ac praeterita si minus desiderio capta se re-

cipiat, at quasi ad regionem aliquam clamore et curis ψ

vacuam, ubi errare pro arbitrio possit, et a communis
vitae sordibus sese aliquando taedio confecta vindi-
cet. Quippe illud non unius aevi aut gentis esse satis
constat, sed ad universum hominum genus pertinere,
ut vetera recentibus praestantiora judicent. Hinc
commenta illa de aureo mundi seculo, et de genere
vitae antiquo, quae cum bonis abundaret magis, tum
scelere ac laboribus careret.

Non alios prima crescentis origine mundi
Illuxisse dies, aliumve habuisse tenorem
Crediderim: ver illud erat, ver magnus agebat

Orbis, et hybernis parcebant flatibus Euri.
Gnoso. II. 336.

Quae quidem res adeo multorum laudes jam susti-
nuit, ut pene obrui iis et exstingui videatur; neque
eam ad poeticos usuS, nisi obiter dictam et brevis-
sime, jam sanus quis unquam scriptor adhibebit.

Attamen vitae ac morum imaginem, seculis aliquot
hac nostra antiquiorem, quis non studio quasi captus
prosequitur ἶ) et si quas anteactae aetatis reliquias re-
tinere possit, non servet ultro et in deliciis habeat ἰ’
Feliciora utique semper avet mens quam quae nuda
rerum fert veritas: et quoniam de praeteritis quod
libet ferme jam licet fingere, facile haec disjecta
quamvis membra in justam corporis magnitudinem,
phantasia magis quam ratione duce, expleri patimur.

 

 

 

 

