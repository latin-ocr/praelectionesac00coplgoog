376 PARS TERTIA Palen. XXIX.

Ferro picta genae, cujus vestigia verrit

Caerulus, Oceanique aestum mentitur amictus.
Et post paullo;

Tum spicis et dente comas illustris eburno,

Et calido rubicunda die, sic Africa fatur.

Supplicum denique postrema prodit Italia.

Post has OEnotria lentis

Vitibus intorquens hederas, et palmite largo

Vina fluens.
² Profecto, neque argu mento deest venustas, neque ima-
gines magis ad propositum accommodatas facile quis
inveniet ; at levicula res tota judicanda est, pondere
omnino atque affectu experS, et qualis imberbem
aliquem poetam primordia artis jam primum aggre-
dientem deceret. Umbras nempe has et simulacra
rerum nihil revera aut velle aut pati posse suspica-
mur. Nihil aut ad nos aut supra nos agitur: nihil,
quo vel pectus moveri vel sensus vehementer percelli
possint. Ingenioso quasi spectaculo trahuntur oculi:
mens non trahitur: et quum cuivis in promptu sit his
sese exuviis ornare, difficultatem ideo illam, quam
nonnulli docent philosophi in laudem artis transire,
plane non habet.

Quare ab optimo poeseos genere longe distare arbi-
tror pervulgatum illum gregem, vitia, virtuteS, affec-
tus habitusque animi, pro multiplici titulorum copia
ac varietate designatoS, non aliam scilicet ob causam
nisi ut pingi potius res quam narrari videatur.

Hujusmodi est illud Claudiani de triumpho„-

Talis ab Istro
Vel Scythico victor rediens Gradivus ab axe,
Deposito mitis clypeo, candentibus urbem
Ingreditur trabeatus equis: spatiosa Quirinus ⁸

 

