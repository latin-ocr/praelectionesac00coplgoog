450 PARS TERTIA Pasa. XXXV. ,

dines affectant fmme omnes, et in omni poematum
genere: neque sane his dulcius quid unquam exco-

gitatum fateor, aut quod sine fastidio delectet magis, .

autad reficiendos sensus sit aptius. Hujus autem
loci nequaquam erit ad infinitam paene doctrinam
descendere, quae de Similitudinum dignitate ac pul·
chritudine versatur, prout a rebus animatis aut in-
animatis, a coelo, a rure, aut a diversis vitae muneri·
bus originem ducant. Nam tametsi hae res suo non
carent pondere, atsi quis instituto olim a nobis operi
animum diligenter adverterit, multum fortasse in his
curae absumptum esse meminerit, quando in Imita-
tionis vi expendenda accurate versaremur. 'lunc
enim ex variis naturae partibus adductae sunt imagi·
nes, quae admirabilem aut eligendi aut pingendi ar-
tem predicarent, quamquam Similitudinum nominc
suum in poemate locum obtinuerint.

Nunc alia plane res agitur: neque enim imagines
quae comparantur, sed comparationis ipsius vim ac
proprietatem animadverti volo: qua nimirum lege
optime inter se conjungantur res, ut phantasiam non
rudem penitus et agrestem permulcere possint.

Primum igitur fugiendum omnino censemus Asia-
ticum illud genus, quod verae similitudinis nullam
propemodum curam haberi vidimus: quum in id
solum intenti videantur scriptores, ut speciosas hinc
illinc dispergant imagines Hoc utique in vitio, nc
plura commemorem, est Arabica illa exercitus cum
vere comparatio, etsi lonasio (facili nimis Asiatico·
rum judici) perquam placuerit.

“ Agitati sunt jaculorum et pugionum mucrones, et pm·

“ dierunt ramulorum extremitatem explicata sunt cohortium
“ vexilla, et sparsi flores splendidissimi super collium juga.

 

