Post. 1v. DE ΙΜΙΤΑΤΙΟΝΕ. 47

praetermitto, quibus inest ardor vere poeticus, et iu iis
me contineo qui formam equi praesertim exprimunt.
llli ardua cervix,

Argutumque caput, brevis alvus, obesaque terga;
Luxuriatque toris animosum pectus:

et post paulo,

Densa juba, et dextro jactata recumbit in armo.
At duplex agitur per lumbos spina, cavatque
x Tellurem, et solido graviter sonat ungula oornu.

Illud interea priusquam ex his discessum fuerit me-
morandum duxi, (quanquam ad aliam operis partem
magis pertinere videatur,) nempe quo studio caeteri
fere Poetae omnia conantur ad oculos referre, etin
pingendo nunquam se nimios esse putant, eodem di-
vinum hunc Mantuanum ab externis ad intimos
animi sensus transire, et summa ope niti ut fervidum
alat ingenium, et ampliora quam quae subjiciuntur
oculis ineat spatia. Hinc imagine equi jam absoluta
statim altius erigitur: Deos et Heroas, speciosa at·
tentat antiquioris aevi argumenta, fabulas quidem
illas, sed quae in pectus influere et sensus mirifice

delectare valent.

Talis Amyclaei domitus Pollucis habenis
Cyllarus, et, quorum Graii meminere Poetae,
Martis equi bijuges, et magni currus Achillia.
Talis et ipse jubam cervice effudit equina
Conjugis adventu pernix Saturnus, et altum
Pelion hinnitu fugiens implevit acuto.

Jam vero ut in aliis quoque eandem rem persequa-
mur, quanquam hominum effigie et actionibus hu-
manis magis certe movemur, tamenin his ipsis bre·
vior est illa atque imperfecta voluptas quae ex imita·
tione sola oritur. Quid magis ad naturam accedit
quam Catulliana illa faeminae nentis figura?

 

