³9⁸ PARS TER'rlA Pam.. xxxi

ὦς εἰπεῖν, ἢ ἐν οἷς ζῶμεν, φρονοῦντες δὲ οὐδὲ περὶ τῶν ‘tapo'rm
ἱκανῶς. 2 1

Quanquam autem miraculis hisce supra modum
abundare ineptum prorsus atque odiosum judicemus,
iis tamen scite modiceque uti poetae laudi erit: immo
hoc monstrorum genere capi magis et delectari vi-
detur menS, quam virtutum aut vitiorum simulacris
fabulisque iis quibus interior quaedam subest vis ac
sententia. Homeri enim quis non speciosa illa magis
miratur commenta,

Antiphaten, Scyllamque, et cum Cyclope Charybdim,
quam quae in proxima praelectione Allegoriae nomine
sunt laudata? aut quem non interpretatio ista my·
thorum veterum ad philosophiam accommodata mi-
nus movet, quam simplex prodigiosae rei narratio?
Nempe his omnibus unice est propositum ut phan-
tasiam percellant; quod quidem tum potissimum
fiet, si in affectibus solis posita sit τες, neque ad ra-
tiocinandi partes omnino trahatur. Modum tamen
in his poetam tenere oportebit; ne ad nugas prorsus
ac puerilia se conferre videatur; et crebrius feriendo
ictus vim imminuat.

Verecundi admodum sunt in hac parte ex veteribus
praestantiores: quae autem hujuscemodi AEneidi suae
intexuit Virgilius, ea aut Homero auctore innituntur,
aut ad Inferorum regiones sunt detrusa. Quod si
egregium aliquod et fere perfectum in hoc genere
exemplum quis requirat, Euripidem adeat velim;
cujus in Hippolyto spectrum illud taurinum ingenti
fluctu in litus expositum omnia ferme in se habet,
quae phantasiam erigere et sensus quasi horrore quo-
dam pertentare possunt. Grandia sane sunt in prin·
cipio et magnifica, quae sonitum ex terra profectum

 

