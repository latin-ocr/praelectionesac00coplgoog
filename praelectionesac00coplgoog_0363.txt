364 PARS TERTIA Ρηι. xxvm ⁴

spectaculum designat, quanquam omnes ‘⁸ multo
‘⁶ manifestos lumine” adstitisse affirmet.

Nec sopor illud erat, sed coram agnoscere vultus,
Velamsque coms, praesentiaque ora videbar.
ΕΝ. 111. 173.

Hoc etiam in genere sunt pulcherrimi versus de Ve-
nere, quam in discedentia, coelesti habitu proditam,
agnovit filius.

Dixit, et avertens rosea cervice refulsit ;

Ambrosiaeque comae divinum vertice odorem

Spiravere: pedes vestis defluxit ad imos, ·
Et vera incessu patuit Dea. AEN. 1. 46.

Quod si in singulas ornatus aut formae partes descen-
datur, mille licet nymphas gratiasque comites circum-
fundaS, foemina demum non Dea prodibit. Cujus
rei documento sint venusta sane Claudiani in eodem
argumento carmina.

caesariem tunc forte Venus subnixa corusco

Fingebat solio: dextra laevaque sorores

Stabant Idaliae: largos haec nectaris imbres

Irrigat: haec morsu numerosi dentis eburno

Multifidum discrimen arat: sed tertia retro

Dat varios nexuS, et justo dividit orbes

Ordine, neglectam partem studiosa relinquens.

Plus error decuit: speculi nec vultus egebat

J udicio: similis tecto monstratur in omni,

Et rapitur quocunque videt: dum singula cernit,

Seque probat, nati venientis conspicit umbram.
CLAUu. N σιντ. Honos. 99.

Jam vern, licet Homeri sublimes de Numinis poten-
tia et dignitate conceptus uno ore collaudemuS, at
notum illud de Jove Supremo mirari vix possum,

Ἦ, καὶ κυνανέῃσιν ἐπ’ ὀφρύσι νεῦσε Κρονίων. 11.. A. 528.

Certe Virgiliano cedunt,

 

