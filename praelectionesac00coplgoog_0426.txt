Pam.. XXXIII. DE PHANTASIA. 429

Tectum augustum, ingens, centum sublime columnis:
at quod vulgus scriptorum mero luxu et superbia
efficiendum putant, quam pulchre idem expedit
’ Virgilius, propositis regum simulacriS‚ quae priscam
gentis historiam animo obversari faciant!

Quinetiam veterum effigies ex ordine avorum
Antiqua e cedro, Italusque, paterque Sabinus
vitisator, curvam servans sub imagine falcem, ·
Saturnusque senex, J amque bifrontis imago,
Vestibulo adstabant. aliique ab origine reges,

Martia qui ob patriam pugnando vulnera passi.
ΖΕΝ. v11.177.

Praeclarius adhuc appellarem ejusdem rei exem-
plum, modo AEneae cum Evandro colloquium ad-
ducere fas esset integrum: quo nihil unquam scrip-
tum puto, quod antiquis rerum coloribus plus gratiae
debeat ac venustatis. Novit profecto acerrimi vir
ingenii, si unquam alias antiquitati haberetur houna,
Romanis certe, tunc temporis divitiis et luxu difflu-
entibus, pristinam suae urbis sortem narratu jucun-
dam fore3 quae, quo magis a recenti consuetudine
abhorreret, hoc esset ad excitandas phantasiae vires
aptior. Unde profecto fieri existimO, tam studiose
eum in hisce referendis exspatiari, et simplicem anti-
quitus vivendi normam, tanquam rem ingenio suo et
cura omnino dignam, diserte exposuisse ε quum Ho-
merus contra, licet mores istius aevi ad unguem ex-
primat, nusquam tamen hoc artificio ad captandos
lectores uti videatur. Suam nimirum non praeteritam
aetatem pingit: aut si quando ad vetustiora respiciat,
fabulosam magis sequi quam sobriam solet histo-
riam.

Sunt tamenin utroque ejus poemate quae vetustatis

 

