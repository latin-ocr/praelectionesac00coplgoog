Pnuxx. DE AFFECTIBUS. 263.

tempore subjecta mente complecti possumus) cor-
rumpitur tamen interdum rerum luctuosarum multi-
tudine, magis certe in poemate cavendum est, ne isti-
usmodi errore teneamurÍ¾ quoniam hic sejungi atque
separari partes ipsa rei natura postulat, easque certo
ordine ac serie dispositas non uno quasi obtutu ob-
versari animo. Unde fit ut non modo personarum
numero turbemur, sed altero usque in alterius locum
suffecto, quod priori dederis id proximus quis cito
arripiat.

Revocet modo aliquis in memoriam proelia apud
summos poetas descripta, Virgilium dico aut Home-
rum. Quanquam vulnerum et leti varietas sit prope
infinita, et in quibusdam maxima vis doloris signifi-
cetur, nemo tamen ad has partes se conferet, quo
egregiam esse scriptoris facultatem edoceat in conci-
tandis affectibus, praesertim iis qui ad lacrymas et
lenitatem agunt. Quid Didonem statim, aut Andro-
machen aut Priamum appellabit, quorum plena scili-
cet narratur fortuna, justo rerum ac sententiarum co-
mitatu instructa, locisque ita expositis et apertis, ut in-
teriores illos et subtiles cogitationum flexuS, quos com-
munis non capit historia, persequi accurate possis.

Sin autem disertius adhuc quis velit exemplum,
quo confusam rerum atque hominum turbam affecti-
bus impedimento esse comprobetur, profecto Lucre-
tianam pestis illius Atheniensis descriptionem adeat,
qua nimirum summus poeta miserrimam magnae ur-
bis conditionem, simpliciter suo more, at versu satis
eleganti depinxit. Ecquem autem magnopere mo-
v'ent illa quantumvis tristia?

Praeterea jam pastor, et armentarius omnis,
Et robustus item curvi moderator aratri,

s4

   

