Pam„ XXXI. DE PHANTASIA. 403

Quid miserum, AEnea, laceras? jam parce sepulto,
Parce pias scelerare manus. ΕΝ. 111. 27.
Non exigua certe est vis in postremis hisce, de
voce humana praeter naturam audita: et profecto
arrectiorem multo esse animum lectoris puto ad illa
in Didonis furoribus, quae mariti vocem noctu ad
aures ejus pervenisse fingunt, quam si in simulacro
perquam terribili adumbrando versaretur scriptor.

Hinc exaudiri voces et verba vocantis

Visa viri, nox cum terras obscura teneret.
Tum illa quae sequuntur optime animum tali morbo
correptum referunt3 nempe ut omnia, etiam quae
sponte et nullo miraculo fiunt, ad rem suam trahere
soleat.

Solaque culminibus ferali carmine bubo
Saepe queri, et longas in fletum ducere voces.

Illud autem de voce mortuorum non infeliciter at-
tigit Ovidius ; et (quod raro huic poetae evenit ut quae
imitetur in melius mutet) nescio an plus quiddam
formidinis definito illo certoque numero insit,

Hinc ego me sensi noto quater ore citari:
Ipse sono tenui dixit, Elissa, veni. Er. v11. 99.

Sunt autem aliqua in eodem Virgilii loco, quae
disciplinae toties iteratae fidem faciunt: nempe effi-
cacius multo rem deping-i, quae ducta hinc inde linea
mentis vires eliciat ad reliqua perficienda, quam cu-
jus imag-ine fruimur omnibus numeris absoluta.

Vidit, thuricremis cum dona imponeret aris,
Horrendum dictu Ξ latices nigrescere sacros,

Fusaque in obscoenum se vertere vina cruorem.

Hoc visum nulli, non ipsi effata sorori. ΕΝ. 1v. 453.

Profecto “latices sacros nigrescere” et ‘⁶ vina in cru-

“ orem verti” portentum est illud quidem memorabile,

et metus plenum: brevi tamen admodum percurritur
D d 2

 

 

 

