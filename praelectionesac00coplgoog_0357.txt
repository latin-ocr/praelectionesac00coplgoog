358 PARS TERTIA Pnaex.. XXVIII.

ficum spirent, et sacro quodam impetu sensus possint
extra usum et vitam hominum quotidianam rapere.
Quare in utroque genere tractando, ultra proprios
fines libere pabulandum erat; quod-sine temeritate
aut ignorantia artis fieri putandum est, quoties ad
castra communita, invecto commeatu et firmato ex
itinere exercitu, pedem referas.

Neque id sane veniae, si omnino opus est venia,
minus rogandum in PHANTASIAE partibus exsequen-
dis; cujus tam late in his rebus patere - auctoritatem
nonnullis visum est, ut Poeticam omnem ⁸ hoc titulo
non inepte designari posse existimaverint. Nobis
autem universam rem potius in partes tribuere, quam
uno capite complecti placuit. Et quanquam ex hac
facultate poesim fere totam pendere constet, neque
imitari aliquid poetice aut affectus ciere merito quis
dicatur, nisi idem phantasiam irritet aut deliniat·‚ at
suam tamen satis ab aliis sejungi posse naturam atque
explicari haud dubito, quibus nempe potissimum ele-
mentis constet—qua lege ac vinculo contineatur-
unde ortum, incrementum, valetudinem ducat—qui-
bus gaudeat locis—quid alat nascentem, quid frigi-
dam ac torpentem suscitet—quid denique in usu ejus
imperitum, aut ineptum, aut nimium jure habeatur.

Ac primo quidem Phantasiae naturam, variam certe
ac multiplicem, non incommodetamen ¹³ olim putavi-
mus in duas partes dividi posse—alteram, quasi per
se inertem, sed imagines extrinsecus invectas avide
arripientem—-alteram‚ quae vi propria ac vigore prae-
dita captat similitudines rerum, atque his, praesertim
si novae aut inopinatoe occurrant, mirifice tenetur;

⁸ Bacon. de Augm. Scient. lib. ΙΙ. cap. ῐ. ¹² l‘raelect. 11.

 

