4 PRAELECTIO Pnlnm.

tiones investigaret, is profecto frigidam aliquam con·
texeret cantilenam, vix pueris nedum vobis audi·
endam. Quare, utnon modo quid in quoque ge-
nere pulchrum sit aut excellens, commonstrem, sed
ut doceamus item quibusmodis haec aut illa effi-
ciantur, our miremur, moveamur, mulceamur, de-
lectemur, quid sit secretae in sonis atque imaginibus
potestatis ut placidos reddant, ut attentos, ut molles,
ut magnanimos, ut misericordes, ut ultra hanc ste-
rilem humanae vitre sortem ad altiores quosdam et
diviniores sensus nos rapiant, id vero non est vel
leviter attingendum, nisi quis prius affectuum no-
strorum genera, causas, nexus, varietates diligenter
perpenderit, nisi intellexerit quaeuam inter res et
verba sit cognatio, qualis sit universi sermonis ratio
ac natura, et quid sitin linguae structura aut ver-
borum ordine, quod affectibus respondeat iisque ex·
primendis sit idoneum. Atqui in hoc subtili genere
disputandi, mirum est quantum conferant exempla
in communi usu posita, cum ad illustrandam tum
etiam multo magis ad confirmandam praeceptorum
vim. Neque enim plerisque nostrirm contigit, ut
vetustiorum linguarum voces celeri isto ac repentino
motu percipiat animorum sensus, quo in hoc nostro
usu quotidiano omnia simul ac dicta arripere, aut
etiam vix dicta praecipere solemus. Quinetiam in
verborum vi ac spiritu judicando, alia fere ,est ve-
terum alia recentiorum norma: et quanquam in his
multum certe valet studium ac diuturna disciplina,
tamen ipsa res indicat ut sit difficilius inter singula
antiquiorum vocabula dignoscere, quid sit grave,
quid decens, quid insuetum, quid frigidum, quid

 

