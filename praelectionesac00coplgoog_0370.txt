——.——-—„

372 PARS TERTIA Puer.. XXIX.

Illam terra parenS, ira irritata Deorum,

Extremam, ut perhibent, Caeo Enceladoque sororem

Progenuit, pedibus celerem et pernicibus alis:

Monstrum horrendum, ingens: cui, quot sunt corpore
plumae,

Tot vigiles oculi subter (mirabile dictu)

Tot linguae, totidem ora sonant, tot subrigit aures.

Nocte volat coeli medio, terraeque per umbram

Stridens, nec dulci declinat lumina somno:

Luce sedet custos, aut summi culmine tecti,

Turribus aut altis, et magnas territat urbes:

Tam ficti pravique tenax, quam nuntia veri.

ΕΝ. IV. 174.

criticorum sane opprobriis hunc locum fuisse ob-
noxium satis constat; neque eum prorsus vitiis carere
dixerim. Sed in haec posthac diligentius inquirendi
facultas erit: jam id maxime animadversum velim,
parce omnino ac verecunde hoc scribendi genere Vir-
gilium uti; quod quidem ex ipsa rei natura profec-
tum arbitror. Namque ut acuminis et solertiae lau-
dem affectat, ita a summo poeseos genere decedere
paullum, et inter humiliora propriam sibi videtur
sedem vindicare.

Quare id prudenter a maximis scriptoribus fac·
tum judico, quod Pacem, J ustitiam, Fortitudinem,
Patientiam non copiosa oratione persequi solent, et
quicquid in harum rerum naturam conveniant, ex-
presso quasi simulacro exponere. Quod itidem eo-
dem consilio in signis picturisque evitatum videtur ;
neque utra ars alteri in hac re viam commonstraverit,

satis compertum habemus. HuJusmodi est simplex
illud Tibulli;

At nobis Pax alma veni, spicamque tenet0,
Perfluat et pomis candidus ante sinuS. Tm. Ι. 10, 70.

 

 

 

