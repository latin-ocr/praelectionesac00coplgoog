418 PARS TERTIA Pam.. XXXII.

J am vero, ut hujusce artificii vis inspiciatur penitus,
videamus quaeso quantum vel unius saepe vocabuli
sonus valeat ad jucundam harum rerum memoriam
refricandam. Namque ubi, post laudes Italiae pul-
cherri me elaboratas, exclamat vates,

Salve magna parens frugum, Saturnia telluS‚
Magna virum!

certe aut miro ipse errore teneor, aut vox illa Saturnia
plus valet ad conciliandam lectoris non indocti men-
tem, quam epithetis posset effici omnia bona et mag-
nifica praedicantibuS. Enimvero plurimum errare hac
in parte videntur scriptores, qui aut duro nimis sint
ingenio, aut literis parum imbuti, cum rem epithetis
donandam putent plerumque ad visum pertinentibuS,
aut quae rei proprietatem aliquam significent, aut
quae denique eam grandem, speciosam, admirabilem
pronuntient. Fugit nimirum eos genus illud lautius
multo ac locupletiuS, quod ex historia (ficta an civili
parum refert) est sumendum. Neque enim levia
sunt ista quae ex regione illustri sunt deducta, ut
Paphiae myrtus—hylari rosaria Paesti—Armaque,
A myclaeumque canem, Cressamque pharetram.—
At pulcherrima sunt quae fabulosae antiquitatis spe-
ciem prae se ferunt, ut Cereale papaver,—Dilectoe
Thetidi H alcyones-qsapidis arva Timavi ‚· et illa
in principio Georgicorum,

Liber et alma Ceres, vestro si munere tellus

Chaoniam pingui glandem mutavit arista,

Poculaque inventis Acheloia miscuit avie. GEonG. 1. 7.
aut quibus modo perlectis statim in historiam aliquam
incidere videmur; ut in illo Horatii,

Tendens Venafranos in agros
Aut Lacedoenwnium Tarentum.

Et riu-sus,

 

 

