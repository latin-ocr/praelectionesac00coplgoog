¹Pirum.. X. DE IMITATIONE. 187

figura et vultus orisque specie instructae, pro diverso
affectuum genere, quos tractaverit poeta. In utra-
que igitur jucundus quidam est animi motus ab aper-
tis et praesentibus ad ulteriora et minus cognita.
Poetae certe latior patet et liberior campus; cum
nihil unquam sit quod in hominum fortunas in-
cidere potest, nullo unquam affectu mens impelli
potest, nullis cogitationibus teneri, quin is hoc ge-
nere imitationis omnia pariter attingere et com·
plecti queat. .

Interea Picturae magna haud dubie est vis, quando
affectus exponitur vehemens et simplex, nihil exqui-
siti, nihil dubii mixtique generis in se recipiens.
Neque enim dolorem merum, aut metum, aut iram,
aut quidquam hujusmodi ab Homero ipso melius
descriptum puto, quam in multis pictorum tabulis
jam vulgo expressum videmus. Quod si proprios
fines dedignata altiora atque aliena appetat, si eam
sibi laudem tribuat, ut varios et multiplices affec·
tuum aestus exprimere possit, mentem in contrarias
partes rapientium, tum vero nugatur plane, et quae
ab artis ingenio penitus abhorrent sibi stulte vindicat.
Mera sunt etenim somnia vel potius deliramenta quae
de hac Parrhasii facultate effutit Plinius: ‘⁶ Pinxit
‘⁶ utique,” ut ipsius verbis utar, ‘⁴ Demon Athenien-
“ sium, argumento ingenioso: volebat namque va-
“ rium, iracundum, injustum, inconstantem ; eundem
‘⁸ exorabilem, clementem, misericordem, excelsum,
‘⁴ gloriosum, humilem, ferocem, fugacemque, et omnia
‘⁶ pariter ostendere.’' Ptin. Nat. H ist. XXXV. 5.

Quin tantum abest ut haec portenta rerum tam
diversa atque inter se pugnantia uno ore referri pos-
sint, ut ne fluctus quidem illos mediocres affectuum,

 

