-an,. XXXI. PARS TERTIA DE PHANT. 397

aut librorum lectione imbuta mens fuerit, eos maxi-
me in admirationem et quasi stuporem proclives esse
constat. Nova et inaudita sectantur magis, quam
pulchra et elegantia: quae nimirum, modo sensus
impellant fortiter, nihil plane morantur ut fabulam
deceant, et cum caeteris poematum partibus bene
conveniant.

Hoc autem prodigiorum genus inculti barbarive
potius populi esse proprium vel inde intelligitur,
quod omnis mediorum quae vocantur seculorum
poesis ferme in hoc uno vertitur. Vasti ac deserti
terrarum tractus, aut prae solitudine silenteS, aut ima·
manibus feris habitati—serpentum genus alitum—-
Gigantes et viribus et atroci ingenio formidandi—-
tum veneficae alicujus artificio palatia aut castella
subito exstructa, et rursus in tenues auras dicto
citius abeuntia—haec ferme sunt, e quibus istius aevi
poemata non ornari modo, sed componi rectius et
plane constare dicas. Quod porro idem in Asiaticis
fere omnibus animadverti licet; quorum ut in cae-
teris artibus et in civilis vitae commercio, ita in Poesi
praesertim, ἀπειροκαλίαν quandam, et nimium luxus
ornatusque cupidinem doctior quisque judex impro-
bare solet.

Et profecto his nostris temporibus id solum agere
nonnulli videntur scriptores, ut omissa naturae ac
veritatis ratione, tetra omnia et horrenda strepant3
quicquid insolitum antea et inauditum fuerit, quic-
quid aut terribile visu aut conceptu prodigiosum,
sine more effundant: ut quae in Atheniensem olim
turbam convicia orator indignabundus intulisse fer-
tur, his optime conveniant—Acmon ὄντες τῶν ἀεὶ ἀτί-
πων, ὑπερόπται δὲ τῶν εἰωθότων· ζητοῦντες τε ἄλλο τι,

 

 

 

 

