Pur.. XXXIV. DE PHANTASIA. 441

cincta. Quamobrem hoc primo cavendum affirmare
haud dubito, ne plus aequo in hac parte luxuriare
amet poeta, aut quicquid veritati ac rationi detrac-
tum fuerit, id statim existimet in Poeticam volup-
tatem abire.

Alterum vero est in eadem re, et quidem gravissi-
mum, ne quicquid nobis otiose meditantibus in deli-
ciis fuerit, id pariter credamus omnes delectare posse.
Immo hac praesertim ex causa quaestionem ortam
esse existimo, in qua jam versamur. Neque enim
in dubio est habendum, quin suas cuique cogitationes
sequi, prout eas in animo sponte nasci contigerit, sit
gratissimum; ordinem vero illurn qui singulis arri-
deat, magis ex propria cujusque vita ac consuetudine,
quam ab ullis naturae legibus pendere quae ad univer-
sum genus pertinent. Quodcunque enim mihi olim
commotum audivisse, aut cogitasse, aut casu aliquo
vidisse contigerit, acrius me id certe movebit, et
magis in conceptuum turbam se insinuare poterit,
modo cogitandi occasionem edas, quam quod omnibus
sit commune. Neque esse aliquem crediderim, cui
non plurima sint ipsi quidem cogitatu dulcissima,
quae aliorum animos minime tenerent: tugn cui non
secreti quidam sint loci, et quasi cogitationum calles,
caeteris mortalibus ferme ignoti, quos tacite secum
peragrare consueverit..

Quapropter gravissime ab iis peccatum duco, qui
ex sua qualicunque consuetudine caeteros omnes me-
tiri solent, et phantasiam permulcendi eam usque in-
stituunt viam, quae sibi maxime in promptu sit, et
nullo conatu egeat. Nam sit licet omni lege expers
phantasia, et recte in tali re, modo suae voluptati
consultum velit, “ sua cuique Deus sit. dira cupido,”

 

