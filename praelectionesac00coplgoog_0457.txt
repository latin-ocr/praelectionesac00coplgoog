460 PARS TERTIA Pagi.. XXXV.

descriptioni occasionem praebent3 at Similitudinum

nomine laudari talia nequaquam convenit. Quare =

eodem tandem redire constat omnia, quaecunque in
hac parte animadverti contigit—nem pe eam demum
perfectam fore Comparationem, quoe in duabus di-
versorum generum rebus fiet, quarum utriusque
eadem sit ratio ad consequentes duas. Quod si ul-
terius tendat analogia, ut sint sex aut plures ter·
mini, modo ne in Allegoriam crescat, perfectior erit
certe et efficacior. Tum in secunda re explicanda,
religioni ne sit, ut particulatim penitus cum priore
congruat: sin autem aliquid sui generis speciosum

habeat, justa proportione semel posita, id porro scrip- ἕ

torem efferre ne pudeat.

Tantum in hoc capite excutiendo absumptum esse

temporis minus doleo, quoniam modo dicta Meta- ¹

pborae pariter inservire possunt; quae contracta
quaedam ‚habenda est comparatio, praeteaeitis duobus
Analogiae terminis, et nulla similitudinis mentione
facta.

Quare ad quartum illum de Epithetis progredia-
mur locum; et relicta jam universae rei disciplina,
cujus plurima sunt praecepta de antiquiS, compositis,
cumulatis, perpauca tantum hodie proferre liceat,
quae ad Phantasiam prae caeteris videntur spectare.

Primum igitur est, ut ab Epithetis sedulo absti-
neatur, quae reconditum quiddam habent aut longius
quaesitum‚ et aenigmati propius, Satiram profecto
haec nimis sapiunt, et in meliori poeseos forma sunt
perraro adhibenda. Quis enim ista probet Clau-
diani ?

 

 

