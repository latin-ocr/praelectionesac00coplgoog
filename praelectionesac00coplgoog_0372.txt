874· PARS TERTIA ‘Piumss XXIX.

Tandem Bruma nives adfert, pigrumque rigorem
Reddit, Hyems sequitur, crepitans ac dentibus Algus.
Lucnss'r. V. 736.

Omnium autem quotquot in hoc genere recitaverim
commune illud fuit, ut rem oculis modo hauriendam
quasi in pictura praebeant‚ cum tamen multa allego-
rice adferri possint, quae neutiquam in picturae ratio-
nem cadunt. Neque tamen simplicitatem jam ea
mente probo, qua superius cautum est, ne in Deorum
descriptionibus nimiam poeta impendat operam. Quae
enim proxima praelectione dicta sunt eo spectabant,
ne quis phantasiae vim accurata nimis diligentia et
diserta admodum descriptione restingueret. Hoc
autem allegoriae genus nequaquam lucem fugit: ocu-
los magis quam intimos animi sensus arripit: his
autem se commendat eodem quo pictores solent arti-
ficio: tantum id sedulo videndum, ne vel picturae
egrediatur fines, turba rerum utens confusa atque
incondita, male in unum corpus coeuntium.

Ac nescio unde sit, verum apud plerosque scrip-
tores ita hodie receptum video, nobilissimo se artis
munere tum demum fungi, si monteS, fluvios, urbeS,
caeteraque id genus forma donent humana, et quid
cuique proprium fuerit veste, armiS, aut comitatu
referant. Quod equidem tantopere a summa artis
abesse existimo, ut vixdum secundas ei tertiasve
partes tribuerim. Nihil enim aut inventu faciliuS,
aut usu magis ad fastidium ac satietatem proclive.

Et quanquam hic illic, longis insita intervalliS‚ pro-
bari possint, tamen levioris semper animi, immo et
sterilis ingenii esse dicerem, justum poema hac ra-
tione componere, aut crebro his figuris uti, aut eas ’
diligenter copioseque persequi.

 

 

