390 PARS TERTIA PML. XXX.

pergat necesse est 3 neque eum alio diverti aut pedem
referre jam licebit.

Hanc itaque ob causam merito Drydeni nostri non
illaesa est fama, cum iu fabula, ad Allegoriae normam
unice composita, Ecclesiae loco ‘¹ Cervam adhibet
saltus et pascua peragrantem—mox autem figmenti
oblitus„ libroS‚ praecepta et caeremouias religionis huic
ferae tribuit—tum quod pessimum est, postquam sic
in veritatis luce patefacta res est, iterum ad sylvas,
quasi versis aulaei3‚ lectorem remittit. Atqui in tali
re aut bac aut illac stare omnino cogimur. Medii
nihil est et integri soli. Neque enim aequo quis animo
pateretur histrionem, nunc heroa aliquem in scena
agentem, nunc, deposita pro arbitrio persona, voces
ac sententias ad se ipsum pertinentes efferentem.

Quinetiam iu omni poematum genere id sedulo
curandum, ne res ipsas cum simulacris rerum una
confundamus: ne sicui rei, argumenti causa, corpus
solidum et color sit datuS, eadem sua mox natura,
quasi res sensibus abstracta, menti occurrat. Quod
si palam et impudenter sit factum, inconsequentia
rerum plane foedissima est habenda. Attamen maxi-
mos scriptores nonnunquam hac in parte labi confi-
tendum est3 neque sane cautione aliqua opus esse
quis neget, si Virgilio Horatioque istum errorem ir-
repsisse contigerit.

Profecto in Famae illius descriptione, nihil moror
monstri speciem vix animo capiendam quae, quot
plumas tot oculos subter plumae habeat vigiles,
totidem linguas et aures—etiam ‘⁶ mobilitate eam
‘⁶ vigere et vires eundo acquirere” a singularis mon-

ὁ vid. Fabulam quae inscribitur ‘⁸ Hind and Pantber.''

 

 

 

