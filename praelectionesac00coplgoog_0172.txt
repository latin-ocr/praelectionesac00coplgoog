Pmu.. xl. DE ῙΜῙΤΑΤῙΟΝΕ. 16Ἷ

cingentem ad atrox scelus aggrediendum, quod vix
proprio nomine appellare debuit. Poterant sane
esse amici verba eam a facinore patrando dehortari
volentia3 poterant esse inimici qui in eam acerbis-
sime ac merito inveheretur: ab auctore et suasore
sceleris ut prodirent omnino fieri non potuit.

Huic propinquum est vitium, quo ne optimi qui-
dem poetae penitus carent, sed quod in mediocribus
ubique cernitur: nempe ut loquentis ex ore dedu-
cant quod aliter patefactum oportuit. Raro enim
fit, ut quid mentem auam intus cruciet, aut quo
tacito sensu imbuatur pectus sponte narret aliquis:
praesertim si graviore aliquo metu frangatur, aut
aestu quodam affectuum violentiore vexetur, aut ve-
hementi flagret cupiditate.

Quamobrem nemini, opinor, haec probat 'Seneca in
Andromache;

Me liquit animus: membra quatiuntur, labant3
Torpetque vinctus frigido sanguis gelu. Tuom 623.

aut illa Medeae in proposito vacillantis;

Cor pepulit horror: membra torpescunt gelu,
Pectusque tremuit: ira discessit loco·
Materque tota conjuge expulsa redit. Mnn. 926.

Ut saeva rapidi bella cum venti gerunt,
Utrimque fluctus maria discordes agunt, ²
Dubiumque pelagus fervet: haud aliter meum

Cor fluctuatur: ira pietatem fugat,

Iramque pietas: cede pietati, dolor. Man. 940.
Tum fracta paulisper misericordia ad priorem ani-
mum sic denuo redit,

 

