[21⁶⁵

τέ’

Pam„ XI. DE IMITATIONE. 159

utrum ea sit poemat-is ratio (sicuti es't in Ovidii epi-
stolis compluribusque aliis carminibus) ut de se per-
sona loqui aut scribere fingatur, propterea quod sic
melius argumento consuli, et capita locosque rei ube-
rius tractari posse videatur—an suas coram in scena
partes agat. Illic enim praeclare actum est, si modo
naturae conveniat quod dicitur: bic, utcunque verum
sit quod dicitur, cavendum tamen est ne dicatur, nisi
et dicentem deceat. Illic praecipuum atque, ut Dia--¹
lectice loquar, essentiale est quod narratum quis aut
qualis narret, accidentis loco habendum: quod con-
tra omnino· evenit in altero.

Ac ne illud quidem me fugit, Scenicis nimirum
scriptoribus multa concedi aequum esse, quae a nuda
veritate quodammodo abhorrent. Licet his sermone
uti, etiam in comoediiS, ab usu quotidiano remotiore.
Licet, (immo aliter fieri plane non licet) ut plurima
palam ore proferantur quae in vita et consuetudine
communi nemo sanus aperte profitetur. Haec autem
in scena non modo aperte sed et a solis et otiosiS, ad-
stante, audiente, curante nemine, continua oratione
pronuntiari patimur. Namque ut mittam nunc,
quod rem gestam aliquando auditoribus sic declaret
scriptor, (quod, ut verum fatear, mihi semper visum
est durius) at cujus unquam adeo religiosae fuerunt
aures, ut nollet personam sua consilia, spes, curas,
odia, simultates, quae omnia taciti et quieti in vita
meditamur, modo fabulae ita ferret ratio, ex ordine
aperta et clara voce interpretari ?

Quippe unicuique arti suis opus est auxiliis ali-
unde conquisitiS, quae si auferantur, nequit ars ipsa
stare, aut stet necesse est debilis et imperfecta: ne-
que enim baec magis illis neganda est venia, quam

 

 

