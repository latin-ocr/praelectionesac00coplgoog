8 PRAELECTIO PRIMA.

culpae cadit. Ubique sanctus est, sincerus, remeun-
dus, pius. Neque arte critica abutitur ad imminu-
endam Sacrae Scripturoe auctoritatem, neque ita re·
ligioni est deditus, ut liberum mentis suae judicium
vereatur ferre.

'l'um quod ad formam operis atque orationis sty-
lum pertinet, nihil unquam fuit in hoc genere per·
lectius Conceptus animi cum grandes illos uc sub-
limes, quibus praecipue sese efferunt vates Hebraici,
et repentinos commotae mentis impetus, tum etiam
molliores hosce ac versatiles cogitationum flexos mira
arte indagavit, atque ad intimos sensus et praecordia
patefecit aditum. In hac autem tanta rerum varie-
tate stylo utitur perspicuo, pleno, rotundo, ornato, ad
id quodcunque agitur imprimis accommodato. In
praeceptis tradendis, est aliquando verbis ita aptus et
pressus, utin id solum incumbere videatur, ne quid-
quam afferat praeter rei necessitatem. Si quando lar-
gius effunditur, et paulo uberiore filo orationem tra-
hit, nihil est in illa sententiarum ac verborum uber-
tate quod depastum velles. Solidam profecto illam,
si quis alius, atque austeram prae se fert suavitatem,
quae dum menti unice inservire videatur, dominetur
auribus. Ita in immenso artis suae campo versatur,
utnusquam temere vagetur, flosculos nescio quos
vana et puerili ambitione colligens; ita gravissimis
reconditisque rebus offundit gratiam, ut profluens
quiddam semper habeat et canorum.

'Jam vero, licet unius gentis poesim, eandemque
nec largam nec multiplicem sibi assumpserit mate·
riem, at quam feliciter inde in aperta universae artis
spatia prorumpat, quanta vi ac subtilitate disserendi
omnes ejus penitus excusserit veneres, et fontes quasi

 

